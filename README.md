Ubuntu Greece G+ Community
==========================
--------------------------

*LINUX FOR HUMAN BEINGS* 

[Τι είναι το Ubuntu;][2]

Καλώς ήρθατε στην επίσημη ομάδα της Ελληνικής κοινότητας του [Ubuntu στο Google+ Communities][1].
Είμαστε μια μεγάλη παρέα που βοηθάμε νεοεισερχόμενους και μη στο Ubuntu. 
Σας περιμένουμε να γίνετε και εσείς ενεργά μέλη της κοινότητας.

Το Ubuntu είναι ένα λειτουργικό σύστημα για υπολογιστές βασισμένο στο GNU/Linux. Καθώς σέβεται τα πρότυπα του ΕΛ/ΛΑΚ, περιέχει μόνο λογισμικό ανοιχτού κώδικα και επίσης διατίθεται δωρεάν. Το Ubuntu υποστηρίζεται από την εταιρία Canonical και βασικό ρόλο στην ανάπτυξή του παίζουν οι χιλιάδες χρήστες που συνεισφέρουν σε αυτό, με όποιο τρόπο μπορεί ο καθένας.

Την Ελληνική κοινότητα συγκροτούν χρήστες του λειτουργικού συστήματος, καθώς παρέχουν τις γνώσεις τους προς επίλυση προβλημάτων, νεοεισερχομένων (και μη) στο Ubuntu. Οι δράσεις της κοινότητας δεν σταματούν εκεί, καθώς διοργανώνονται events, συναντήσεις, εκδηλώσεις...κλπ.
Για τις υπόλοιπες υπηρεσίες και δράσεις του Ubuntu-gr, δείτε στον [δικτυακό τόπο της κοινότητας Ubuntu-gr][7].

> Ο καθένας μπορεί να προσφέρει, ενώ οι τεχνικές γνώσεις δεν είναι απαραίτητες. ;)
> [Διαβάστε τις οδηγίες χρήσης για τους νεοεισερχόμενους στην κοινότητα του Ubuntu στο G+][13]

> Συμβάλλετε στην προώθηση του Ubuntu και της κοινότητας
> στέλνοντας πρόσκληση σε όλους τους φίλους σας!



Κανόνες Λειτουργίας
--------------------

* 1) Παρακαλούμε να αναρτάτε κείμενο γραμμένο στα *Ελληνικά* και όχι Greeklish.
* 2) Όταν αναρτάτε ένα άρθρο, παρακαλούμε όπως επιλέξετε την σωστή κατηγορία ανάρτησης (εμφανίζονται στα αριστερά της σελίδας)
* 3) Η ανάρτηση θα πρέπει να είναι ανοιχτή προς σχολιασμό. Αναρτήσεις όπου ο σχολιασμός είναι κλειστός(δεν επιτρέπονται τα σχόλια) θα διαγράφονται άμεσα.
* 4) Αν η ανάρτησή σας σχετίζεται με κάποιο πρόβλημα που αντιμετωπίζετε στην χρήση το Ubuntu και των παράγωγων διανομών του τότε παρακαλούμε να είστε αναλυτικοί (τι υπολογιστή διαθέτετε, ποια έκδοση της διανομής, τι προσπαθούσατε να κάνατε και τέλος ποίο ήταν το αποτέλεσμα). Προτιμήστε το [forum][7] για προβλήματα που θέλουν αναλυτική προσέγγιση.
* 5) Η ανάρτηση πρέπει να σχετίζεται άμεσα με το Ubuntu ή έμμεσα με τις δράσεις του Ελεύθερου/Ανοιχτού λογισμικού. Οτιδήποτε είναι άσχετο με το Ubuntu και το ελεύθερο λογισμικό (ΕΛ/ΛΑΚ), θα θεωρείται ανεπιθύμητο μήνυμα.
* 6) Στην ανάρτησή σας, ιδίως όταν προωθείτε κάποιο σύνδεσμο, γράψτε μια συνοπτική περιγραφή.
* 7) Διατηρείτε ευγένεια και πνεύμα σεβασμού προς τον συνομιλητή σας, χωρίς τη χρήση προσβλητικών και επιθετικών χαρακτηρισμών και χωρίς να θίγετε, άμεσα ή έμμεσα, τα υπόλοιπα μέλη.
* 8) Αν διαφωνείτε με κάποια ανάρτηση ή σχόλιο, μπορείτε διακριτικά να χρησιμοποιήσετε την [Φόρμα Παραπόνων][11] για να ενημερώσετε τους [διαχειριστές της κοινότητας][9].
* 9) Άν έχετε να κάνετε κάποια πρόταση, ιδέα, βελτιώσεις μπορείτε να χρησιμοποιήσετε την [Φόρμα Προτάσεων - Βελτιώσεων - Ιδεών][12]
* 10) Απαγορεύεται η δημοσίευση υλικού/κειμένου που παραβιάζει τα προσωπικά δεδομένα άλλων, παραπλανητικού, πορνογραφικού, απειλητικού, επιζήμιου, ρατσιστικού ή προσβλητικού υλικού, για κοινωνικές ομάδες, μειονότητες, εθνότητες και θρησκείες.
* 11) Απαγορεύεται η δημοσίευση διαφημιστικού υλικού, καθώς και η προώθηση προϊόντων, ιστοσελίδων ή υπηρεσιών.
* 12) Ανάρτηση, δημοσίευση, αποστολή, μεταφορά ή χρήση άλλης μεθόδου για την εγκατάσταση λογισμικού ή περιεχομένου κάθε μορφής (κειμένου, εικόνας, ήχου, video, animation) που παραβιάζει οποιαδήποτε δικαιώματα πνευματικής ιδιοκτησίας οποιουδήποτε φορέα ή χρήση άλλης μεθόδου για την εγκατάσταση περιεχομένου από άτομο που δεν έχει δικαίωμα να διαθέσει το συγκεκριμένο περιεχόμενο βάσει νόμου ή βάσει εμπιστευτικής σχέσης.
* 13) Ανάρτηση, δημοσίευση, αποστολή, μεταφορά ή χρήση άλλης μεθόδου για την εγκατάσταση ή/και προώθηση ή/και διάθεση περιεχομένου που περιέχει ψηφιακό κώδικα, αρχεία ή προγράμματα σχεδιασμένα να παρεμβληθούν, καταστρέψουν ή περιορίσουν τη λειτουργία οποιουδήποτε λογισμικού ή εξοπλισμού ηλεκτρονικών υπολογιστών ή τηλεπικοινωνιακού δικτύου ή εξοπλισμού.
* 14) Δεν επιτρέπεται η δημοσίευση εντολών ή οι συζητήσεις που αφορούν την παραβίαση συστημάτων σε οποιαδήποτε μορφή (ασύρματα δίκτυα, βάσεις δεδομένων...κλπ), χωρίς την αποδεδειγμένη άδεια του ιδιοκτήτη τους.
* 15) Η κοινότητα, τα μέλη της και οποιοσδήποτε σχετίζεται με μια ανάρτηση (παρόντες και μη) που περιλαμβάνει εντολές τερματικού, δεν ευθύνονται για οποιαδήποτε βλάβη ή ζημία προκύψει απο την χρήση τους.
* 16) Σεβαστείτε τους κανόνες ["Ανοιχτού Σεβασμού"][5] 
* 17) Η κοινότητα, τα μέλη της δεν ευθύνονται για οποιαδήποτε βλάβη ή ζημία προκύψει από την αμέλεια των μελών να συμμορφωθούν με τους όρους του παρόντος.


*Η μη τήρηση των παραπάνω κανόνων λειτουργίας μπορεί να επιφέρει (χωρίς προηγούμενη προειδοποίηση) την διαγραφή του σχολίου ή ολόκληρης της ανάρτησης (ακόμη και αν σε αυτή έχουν γίνει σχόλια, διαμοιρασμός της ανάρτησης ή 1+ ) ή ακόμη και την επ'αόριστον απομάκρυνση του χρήστη από το G+ Community. Η είσοδος, εγραφή και ανάρτηση στην κοινότητα δηλώνει οτι έχετε διαβάσει και συμφωνείτε με τους παραπάνω όρους.*


- - - - - - - - - -
* Έκδοση Αναθεώρησης: v2.0.1 
* [Ιστορικό Αλλαγών][10]   

  [1]: https://plus.google.com/communities/113489005803686865491
  [2]: http://ubuntu-gr.org/content/%CF%84%CE%B9-%CE%B5%CE%AF%CE%BD%CE%B1%CE%B9-%CF%84%CE%BF-ubuntu
  [5]: http://openrespect.org/
  [7]: https://ubuntu-gr.org/
  [9]: https://plus.google.com/u/0/communities/113489005803686865491/members/moderator
  [10]: https://github.com/ubuntu-gr/ubuntu-gr_gplus_community/commits/master/README.md
  [11]: https://docs.google.com/forms/d/1EF7lSjaCiXvHBxPNJkqNc8txzczv4BR99wwItR1xKtE/edit?usp=sharing
  [12]: https://docs.google.com/forms/d/1ZxqIsldxElTqHq1d0Ce8MJiW89LBPAvwH1mZotHo_R8/edit?usp=sharing
  [13]: https://docs.google.com/document/d/1_jQ8pekQYyEz8_pdvJ51QvBY-eGVMKiTZ3e08itaSqY/edit?usp=sharing
